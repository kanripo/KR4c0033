# -*- mode: mandoku-view -*-
#+TITLE: 韋蘇州集
#+DATE: 2015-09-23 10:17:59
#+PROPERTY: JUAN 1


韋應物　撰¶
　古賦¶
　　冰賦¶
夏六月白日當午火雲四至金石灼爍𤣥泉潛沸雖深¶
居廣厦珍簟輕箑而亦鬱鬱燠燠不能和平其氣陳王¶
於是登别館散幽情招親友以髙㑹尊仲宣為客卿睹
<pb:KR4c0033_WYG_001-1b>
頒冰之適至喜煩暑之暫淸王乃誇賔而歌曰含皎皎¶
兮瓊玉姿氣凄凄兮奪天時飲之瑩骨兮何所思可進¶
於賔請客卿為寡人美而賦之客諾曰美則美矣而大¶
王不識其短夫謂之瓊玉竊名器也氣奪天時干隂陽<md:KR4c0033_SBCK_001-1b>¶也内熱飲之媒其疾也寵一物而三失德且出寒暑而¶
至下薦宗廟而至髙僕竊感之而歔欷安得而不為之¶
抽毫何積隂之勝純陽兮惟此𤣥冰居炎天之赫赫兮¶
獨嚴厲乎稜稜其始也月𤣥冥日北陸天地閉水泉縮
<pb:KR4c0033_WYG_001-2a>
動靜一變剛柔反覆壯以烈風積如羣玉由是依廣澶¶
漫憑髙崢嶸大寒御節萬物潛形浮彩浩浩仰吞素靈¶
羣山早曙隂壑夜明古者祭之黒牡其藏以節祓之桃¶
弧其出以潔今明明大魏禮物必備實大王罇俎之常¶
品非小民造次之所致若尊卑異等頒命有度碎似墜¶
瓊方如截璐况粉壁雲矗象筵霜布座有麗人皎然俱¶
素雖衆賔之同輝諒為物之難固其竊名假質以謬一<md:KR4c0033_SBCK_001-2a>¶時之賞也如此若乃對脩竹臨方塘俾炎作寒兮反我
<pb:KR4c0033_WYG_001-2b>
天常嗟絺綌之失御於三伏兮亦紈扇委篋而内傷其¶
嚴冱之威以干隂陽之候也如此若皎潔的皪與時消¶
釋或沉珠於杯或化璞於液王將甘飲聊以自適豈知¶
乎一寒一温日夜相激久之以生疾兮内外不和而怵¶
惕其翫意而媒疾也如此觀其劣足以淒一室利庖厨¶
俾甘肥晩敗醇醸不渝非可調湊理安營魄奈何以誇¶
客陳王於是赩然而慙曰寡人生於深宫懵於服食左¶
右唯燕姬趙女侈服美色微客卿之言則何以雪余惑
<pb:KR4c0033_WYG_001-3a>
方當命有司而撤冰書盤盂以自式¶
　雜擬<md:KR4c0033_SBCK_001-2b>¶　　擬古詩十二首¶
　　　其一
辭君逺行邁飲此長恨端已謂道里逺如何中險艱流¶
水赴大壑孤雲還暮山無情尚有歸行子何獨難驅車¶
背鄉園朔風(一作/吹)巻行迹嚴冬霜斷肌日入不遑息憂
歡(一¶作/懼)客髪變寒暑人事易中心君詎知冰玉徒貞白
<pb:KR4c0033_WYG_001-3b>
(客一/作容)
　　　其二
黃鳥何關關幽蘭亦靡靡此時深閨婦日照紗(一作/綺)窻
裏娟¶娟雙靑蛾微微啓玉齒自惜桃李年誤身遊俠子
無事¶乆離别不知今生死¶
　　　其三
峩峩髙山巔浼浼青川流世人不自悟馳謝如驚飍百¶
金非所重厚意良難得㫖酒親與朋芳年樂京國京城
<pb:KR4c0033_WYG_001-4a>
繁華地軒葢凌晨出垂楊十二衢隠映金張室漢宫南<md:KR4c0033_SBCK_001-3a>¶北對飛觀齊白日游泳屬芳時(一云遊冶/詠康時)平生自云畢¶
　　　其四
綺樓何氛氲朝日正杲杲四壁含淸風丹霞射其牖玉¶
顔上哀囀絶耳非世有但感離恨情不知誰家婦孤雲¶
忽無色邊馬為迴首曲絶碧天髙餘聲散秋草徘徊帷¶
中意獨夜不堪守思逐朔風翔一去千里道¶
　　　其五
<pb:KR4c0033_WYG_001-4b>
嘉樹藹初緑蘼蕪吐幽芳君子不在賞寄之雲路長路¶
長信難越惜此芳時歇孤鳥去不還緘情向天末¶
　　　其六
月滿秋夜長驚烏號北林天河橫未落斗柄當西南寒¶
蛩悲洞房好鳥無遺音商飆一夕至獨宿懷重衾舊交¶
日千里隔我浮與沉人生豈草木寒暑移此心¶
　　　其七
酒星非所酌月桂不為食虛薄空有名為君長歎息蘭<md:KR4c0033_SBCK_001-3b>¶
<pb:KR4c0033_WYG_001-5a>
蕙雖可懷芳香與時息豈如凌霜葉嵗暮靄顔色折柔¶
將有贈延意千里客草木知賤微所貴寒不易¶
　　　其八
神州髙爽地遐瞰靡不通寒月野無緑寥寥天宇空隂¶
陽不停馭貞脆各有終汾沮何鄙儉考槃何退窮反志¶
解牽跼無為尚勞躬美人奪南國一笑開芙蓉清鏡理¶
容(一作/雲)髪褰簾出深重豔曲呈皓齒舞羅不堪風慊慊
情有¶待贈芳為我容可嗟靑樓月流影君帷中
<pb:KR4c0033_WYG_001-5b>
　　　其九
春至林木變洞房夕含淸單居誰能裁好鳥對我鳴良¶
人乆燕趙新愛移平生别時雙鴛綺留此千恨情碧草¶
生舊迹緑琴歇芳聲思(一作/願)將魂夢歡反側寐不成擥
衣迷¶所次起望空前庭(一云擥衣迷處/所夕起望前庭)孤影中自惻不
知雙涕零<md:KR4c0033_SBCK_001-4a>¶　　　其十
秋天無留景萬物藏光輝落葉隨風起(一作/逺)愁人獨何
<pb:KR4c0033_WYG_001-6a>
依華¶(一作/明)月屢圎缺君還浩無期如何雨絶天(一云如/何雲雨)
(絶/)一去音問(一作/塵)違¶
　　　其十一
有客天一方寄我孤桐琴迢迢萬里隔託此傳幽音冰¶
霜中自結龍鳳相與吟絃以明直道(一云絃以/昭淸直)漆以固
(一作/形)交深¶
　　　其十二
白日淇上沒空閨生逺愁寸心不可限淇水長悠悠芳
<pb:KR4c0033_WYG_001-6b>
樹自妍芳(一云自交結又/云房樹正妍鬱)春禽自相求徘徊東西廂孤
妾誰與儔年華¶逐絲淚一落俱不(一作/難)收¶
　　雜體五首¶
沉沉匣中鏡為此塵垢蝕輝光何所如月在雲中黒南¶
金既彫錯鞶帶共輝飾空存(一作/有)鑒物名坐使妍蚩惑
美人¶竭肝膽思照冰玉色自非磨瑩工日日空歎息<md:KR4c0033_SBCK_001-4b>¶古宅(一作/宇)集祅鳥羣號枯樹枝黃昬窺人室鬼物相與
期居¶人不安寢搏撃思此時豈無鷹與鸇飽肉不肯飛
<pb:KR4c0033_WYG_001-7a>
既乖¶逐鳥節空養凌雲姿孤奉肉食恩何異城上鴟¶
春羅雙鴛鴦出自寒夜女心精煙霧色指厯千萬緒長¶
安貴豪家(一作/室)妖艶不可數裁此百日功唯將一朝舞
舞罷¶復裁新豈(一作/寧)思勞者苦¶
同聲自相應體質不必齊誰知賈人鐸能使大(一作/音)樂
諧鏗¶鏘發宫徵和樂變其哀人神既昭享鳳鳥(一作/皇)亦
下來豈非¶至賤物一奏升天階物情茍有合莫問玉與
泥
<pb:KR4c0033_WYG_001-7b>
碌碌荆山璞卞和獻君門荆璞非有求和氏非有恩所¶
獻知國寳至公不待言是非吾(一作/語)欲黙此道今豈存<md:KR4c0033_SBCK_001-5a>¶　　與友生野飲效陶體¶
擕酒花林下前有千載墳於時不共酌奈此泉下人始¶
自翫芳物行當念徂春聊舒逺世蹤坐望還山雲且遂¶
一懽笑焉知賤與貧¶
　　效何水部二首¶
玉宇含清(一作/秋)露香籠散輕煙應當結沉抱難從兹夕
<pb:KR4c0033_WYG_001-8a>
眠¶
夕漏起遥怨蟲響亂秋隂反覆相思字中有故人心¶
　　效陶彭澤¶
霜露悴百草時菊獨妍華物性有如此寒暑其奈何掇¶
英泛濁醪日入㑹田家盡醉茅簷下一生豈在多¶
　燕集<md:KR4c0033_SBCK_001-5b>¶　　大梁亭㑹李四栖梧作¶
梁王昔愛才千古化不泯(平/聲)至今蓬池上逺集八方賔
<pb:KR4c0033_WYG_001-8b>
車馬平明合城郭滿埃塵逢君一相許豈要平生親入¶
仕三十載如何獨未伸英聲乆籍籍臺閣多故人置酒¶
發清彈相與(一作/將)樂佳辰孤亭得長望白日下廣津富
貴良¶可取(一作/求)朅來西入秦秋風旦夕起安得客梁陳¶
　　燕李録事¶
與君十五侍皇闈曉拂爐煙上赤墀花開漢苑經過處¶
雪下驪山沐浴時近臣零落今猶(一作/誰)在仙駕飄颻不
可期¶此日相逢(一作/逢君)思(一作/非)舊日一杯成喜亦(一作/又)成
<pb:KR4c0033_WYG_001-9a>
悲¶
　　淮上喜㑹梁川故人<md:KR4c0033_SBCK_001-6a>¶江漢曽為客相逢每醉還浮雲一别後流水十年間歡¶
笑情如舊蕭疎鬢巳班何因北(一作/不)歸去淮上對(一作/有)
秋山¶
　　揚州偶㑹前洛陽盧耿主簿(應物頃貳洛陽/常有連騎之遊)¶
楚塞故人稀相逢本不期猶存袖裏字忽怪鬢中絲客¶
舍盈樽酒江行滿篋詩更能連騎出還似洛橋時
<pb:KR4c0033_WYG_001-9b>
　　賈常侍林亭燕集¶
髙賢侍天階(一作/陛)跡顯心獨幽朱軒騖闗右池館在東
周繚¶繞接都城氤氲望嵩丘羣公盡詞客方駕永日遊
朝旦¶氣候佳逍遥寫煩憂緑林靄巳布華沼澹不流凌
露摘¶幽草渉煙翫輕舟圎荷既出水廣厦可淹留放神
遺所¶拘觥罰屢見酬樂燕良未極安知有沉浮醉罷各
云散<md:KR4c0033_SBCK_001-6b>¶何當復相求¶
　　月夜㑹徐十一草堂
<pb:KR4c0033_WYG_001-10a>
空齋無一事岸幘故人期暫輟觀書夜還題翫月詩逺¶
鐘髙枕後清露巻簾時暗覺新秋近殘河欲曙遲¶
　　移疾㑹詩客元生與釋子法朗因貽諸祠曹¶
對此嘉樹林獨有戚戚顔抱瘵知曠職淹旬非樂閒釋¶
子來問訊詩人亦扣關道同意(一作/適)暫遣客散疾徐還
園徑¶自幽静𤣥蟬噪其間髙牎瞰逺郊暮色起秋山英
曹幸¶休暇悢悢(一作/恨恨)心所攀¶
　　慈恩伽藍清㑹
<pb:KR4c0033_WYG_001-10b>
素友俱薄世屢招清景賞鳴鐘悟音聞宿昔心已往重<md:KR4c0033_SBCK_001-7a>¶門相洞達髙宇亦遐(一作/通)朗嵐嶺曉城分清隂夏條長
(一作淸條/夏隂長)氲氛¶芳臺馥蕭散竹池廣平荷隨波泛迴飆
激林響蔬食遵¶道侣泊懷遺滯想何彼塵昬人區區在
天壌¶
　　夜偶詩客操公作¶
塵襟一蕭灑清夜得禪公逺自鶴林寺了知人世空驚¶
禽翻暗葉流水注幽叢多謝非𤣥度聊將詩興同
<pb:KR4c0033_WYG_001-11a>
　　與韓庫部㑹王祠曹宅作¶
閒(一作/閉)門䕃堤柳秋渠含夕清微風送荷氣坐客散塵
纓守¶黙共無恡抱冲俱寡營良時頗髙㑹琴酌共開情¶
　　晦日處士叔園林燕集¶
遽看蓂葉盡坐闕芳年賞頼此林下期清風滌煩想始<md:KR4c0033_SBCK_001-7b>¶萌動新煦佳禽發幽響嵐嶺對髙齋春流灌蔬壌罇酒¶
遺形迹道言屢開奬幸䝉終夕懽聊用稅歸鞅¶
　　扈亭西陂燕賞
<pb:KR4c0033_WYG_001-11b>
杲杲朝陽時悠悠淸陂望嘉樹始氤氲春遊方浩蕩況¶
逢文翰侣愛此孤舟漾緑野際遥波橫雲分疊嶂公堂¶
日為倦幽襟自兹曠有酒今滿盈願君盡𢎞量¶
　　西郊燕集¶
濟濟衆君子髙宴及時光羣山靄遐矚緑野布熙陽列¶
坐遵曲岸披襟襲蘭芳野庖薦嘉魚激澗泛羽觴衆鳥¶
鳴茂林緑草延髙岡盛時易徂謝浩思坐飄颺眷言同¶
心友兹遊安可忘<md:KR4c0033_SBCK_001-8a>¶
<pb:KR4c0033_WYG_001-12a>
　　春宵燕萬年吉少府中孚南館¶
始見斗柄迴復兹霜月霽河漢上縱橫春城夜迢遞賔¶
筵接時彦樂燕凌芳歲稍愛清觴滿仰歎髙文麗欲去¶
返郊扉端為一歡滯¶
　　滁州園池燕元氏親屬¶
日暮遊清池疎林羅(一作/籠)髙天餘緑飄霜露夕氣變風
煙水¶門架危閣竹亭列廣筵一展私姻禮屢歎芳罇前
感往¶在兹㑹傷離屬頽年明晨復云去且願此留連
<pb:KR4c0033_WYG_001-12b>
　　郡樓春燕¶
衆樂雜軍鞞髙樓邀上客思逐花光亂賞餘山景夕為¶
郡訪彫瘵守程難損益聊假一杯歡暫忘終日迫<md:KR4c0033_SBCK_001-8b>¶　　南塘泛舟㑹元六昆季¶
端居倦時燠輕舟泛迴塘微風飄襟散橫吹繞林長雲¶
澹水容夕雨微荷氣涼一寫悁勤意(一云川/上意)寧用訴(一/作)
(計/)華觴¶
　　郡齋雨中與諸文士燕集
<pb:KR4c0033_WYG_001-13a>
兵衛森畫㦸宴寢凝淸香海上風雨至逍遥池閣凉煩¶
痾近(一作/正)消散嘉賔復滿堂自慙居處崇未覩斯民康
理㑹¶是非遣性達形迹忘鮮肥屬時禁蔬果幸見嘗俯
飲一¶杯酒仰聆金玉章神歡體自輕意欲凌風(一作/雲)翔
呉中盛文¶史羣彦今汪洋方知大藩地(一作/盛)豈曰財賦
疆¶
　　奉同郎中使君郡齋雨中宴集之什¶州民朝議郎
　　　行饒州司户參軍貟外置同正<md:KR4c0033_SBCK_001-9a>¶貟顧況
<pb:KR4c0033_WYG_001-13b>
好鳥依嘉樹飛雨灑髙城况與數(一作/古)君子列座分兩
楹¶(一作公/南楹)丈雅一何麗(一作/盛)林堂含餘淸我公未歸朝
遊子不待晴¶白雲帝鄉逺滄江楓葉鳴拜手欲無言零
泪如(一作/和)酒傾¶寸心已摧折别離方骨驚安得凌風翰
肅肅賔天京¶
　　軍中冬燕¶
滄海已云晏皇恩猶念勤式燕徧恒秩柔逺及斯人兹¶
邦實大藩伐鼓軍樂陳是時冬服成戎士氣益振虎竹
<pb:KR4c0033_WYG_001-14a>
謬朝寄英賢降上賔旋罄周旋禮媿無海陸珍庭中丸¶
劒闌堂上鼓吹新光景不知晩觥酌豈言頻單醪昔所¶
感大醵况同忻顧謂軍中士仰答何由申<md:KR4c0033_SBCK_001-9b>¶　　司空主簿琴席¶
煙華方散薄蕙氣猶含露澹景發淸琴幽期黙𤣥(一作/云)
悟留¶連白雪意斷續迴風度掩抑雖已終忡忡在幽素¶
　　與村老對飲¶
鬢眉雪色猶嗜酒言辭淳朴古人風鄉村年少生離亂
<pb:KR4c0033_WYG_001-14b>
見話先朝如夢中¶
　
　
　
　
　
　
　韋蘇州集巻一¶
<md:KR4c0033_SBCK_002-1a>¶
<pb:KR4c0033_WYG_002-1a>
欽定四庫全書
　韋蘇州集巻二¶
　　　　　　　　　　　　唐　韋應物　撰
　寄贈上
