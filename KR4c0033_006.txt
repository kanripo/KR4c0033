# -*- mode: mandoku-view; -*-
#+TITLE: 韋刺史詩集
#+DATE: 2015-09-11 08:05:26.456887
#+PROPERTY: ID KR4c0033
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0555-006韋江州集-卷第六.
<pb:KR4c0033_SBCK_006-1a>¶
韋刺史詩集卷第六¶
　　　唐江州刺史韋應物著明尚書戸部郎華雲校¶
　懐思十九首¶
　　有所思¶
借問堤上柳靑青爲誰春空遊昨日地不見昨日人繚¶
繞萬家井徃來車馬塵莫道無相識要非心所親¶
　　暮相思¶
朝出自不還暮歸花盡發豈無終曰㑹惜此花間月空¶
館忽相思微鐘坐來歇¶
　　夏夜憶盧嵩¶
靄靄高館暮開軒滌煩&KR0109;不知湘雨來瀟灑在幽林炎¶
<pb:KR4c0033_SBCK_006-1b>¶
月得凉夜芳尊誰與斟故人南北居累月間徽音人生¶
無閒日歡㑹當在今反側候天旦層城苦沉沉¶
　　春思¶
野花如雪繞江城坐見年芳憶帝京閶闔暁開凝碧𣗳¶
曾陪駌鷺聽流鶯¶
　　春中憶元二¶
雨歇萬井春柔條巳含緑徘&KR0422;洛陽陌惆悵杜陵曲遊¶
絲正高下啼鳥還斷續有酒今不同思君瑩如玉¶
　　懷素友子西¶
廣陌並遊&KR0016;公堂接華&KR0109;方歡遽見别永日獨沉吟階¶
暝流暗駛氣踈露巳侵層城湛深夜片月生幽林徃欵¶
<pb:KR4c0033_SBCK_006-2a>¶
良未遂來覿曠無音恒當清觴宴思子玉山岑耿耿何¶
以寫宻言空委心¶
　　對韓少尹所贈硯有懷¶
故人謫遐遠留硯寵斯文白水浮香墨清池滿夏雲念¶
離心巳永感物思徒紛未有桂陽使裁書一報君¶
　　月晦憶去年與親友曲水遊讌¶
晦賞念前歲京國結良儔&KR0016;出宣平里飮對曲池流今¶
朝隔天末空園傷獨遊雨歇林光變塘緑鳥聲幽彫甿¶
積逋稅華𩯭集新秋誰言戀虎符終當還舊丘¶
　　清明日憶諸弟¶
冷食方多病開&KR0109;一忻然終令思故郡烟火滿晴川杏¶
<pb:KR4c0033_SBCK_006-2b>¶
粥猶堪食榆&KR0245;巳稍煎唯恨乖親燕坐度此芳年¶
　　池上懷王卿¶
幽居&KR0162;世事佳雨散園芳入門靄巳綠水禽鳴春塘重¶
雲始成夕忽霽尚殘陽輕舟因風泛郡閣望蒼蒼私燕¶
阻外好臨歡一停觴兹遊無時盡旭日願相將¶
　　立夏日憶京師諸弟¶
改序念芳辰煩襟倦日永夏木巳成隂公門晝恒靜長¶
風始飄閣疊雲纔吐嶺坐想離居人還當惜徂景¶
　　暁至園中憶諸弟崔都水¶
山郭恒悄悄林月亦姢姢景清神巳澄事簡慮絶牽秋¶
塘徧衰草曉露洗紅蓮不見心所愛兹賞豈爲妍¶
<pb:KR4c0033_SBCK_006-3a>¶
　　懐琅琊深標二釋子¶
白雲埋大壑隂崖滴夜泉應居西石室月照山蒼然¶
　　雨夜感懷¶
微雨灑高林塵埃自蕭散耿耿心未平沉沉夜方半獨¶
驚長簟冷遽覺愁𩯭換誰能當此夕不有盈襟歎¶
　　雲陽館懷谷口¶
清泚階下流云自谷口源念昔白衣士結廬在石門道¶
高杳無累景靜得忘言山夕緑隂滿世移清賞存吏役¶
豈遑暇幽懐復朝昏雲泉非所濯蘿月不可援長徃遂¶
眞性暫遊恨卑喧出身旣事世高躅難等論¶
　　憶灃上幽居¶
<pb:KR4c0033_SBCK_006-3b>¶
一來當復去猶此厭樊籠况我林栖子朝服坐南宫唯¶
獨問啼鳥還如灃水東¶
　　重九登滁城樓憶前歲九日歸灃上赴崔都水及¶
　　　諸弟燕集悽然懷舊¶
今日重九燕去歲在京師聊廽出省歩一赴郊園期佳¶
節始云邁周辰巳及兹秋山滿清景當賞屬乖離凋散¶
民里闊摧翳衆木衰樓中一長嘯惻愴起凉颸¶
　　始夏南園思舊里¶
夏首雲物變雨餘草木繁池荷初貼水林花巳掃園縈¶
叢蝶尚亂依閣鳥猶喧對此殘芳月憶在漢陵原¶
　　發蒲塘驛沿路見泉谷村墅忽想京師舊居追懷¶
<pb:KR4c0033_SBCK_006-4a>¶
　　　昔年¶
青山導&KR0016;遶春風行斾舒均徭視屬城問疾躬里閭烟¶
水依泉谷川陸散樵漁忽念故園日復憶驪山居荏苒¶
斑𩯭及夢&KR0230;婚䆠&KR0004;不覺平生事咄嗟二紀餘存殁闊¶
巳永悲多歡自踈高秩非爲美闌干淚盈&KR0322;¶
　行旅十首¶
　　經函谷關¶
洪河絶山根單&KR0100;出其側萬古爲要樞徃來何時息秦¶
皇旣恃險海内被吞食及嗣同覆顚咽喉莫能塞炎靈¶
詎西駕婁子非經國徒欲扼諸侯不知恢至德聖朝及¶
天寳豺虎起東北下沉戰死魂上結窮寃色古今雖共¶
<pb:KR4c0033_SBCK_006-4b>¶
守成敗良可識藩屏無俊賢金湯獨何力馳車一登眺¶
感慨中自惻¶
　　經武功舊宅¶
兹邑昔所遊嘉㑹常在目歴載俄二九始徃今來復慼¶
慼居人少茫茫野田緑風雨經舊墟毁垣迷徃躅門臨¶
川流駛𣗳有覉雌宿多累恒悲徃長年覺時速欲去中¶
復留徘&KR0422;結心曲¶
　　徃雲門郊居塗經廽流作¶
兹晨廼休暇適徃田家廬原谷徑塗澁春陽草木敷纔¶
遵板橋曲復此清澗紆崩壑方見射廽流忽巳舒明滅¶
泛孤景杳靄含夕虚無將爲邑志一酌澄波餘¶
<pb:KR4c0033_SBCK_006-5a>¶
　　乘月過西郊渡¶
遠山含紫氛春野靄云暮值此歸時月留連西澗渡謬¶
當文墨㑹得與群英遇賞逐亂流翻心將清景悟行車¶
儼未轉芳草空盈歩巳舉候亭火猶愛村原𣗳還當守¶
故扄恨恨乖幽素¶
　　晚歸灃川¶
凌霧朝閶闔落曰返淸川簮組方暫解臨水一翛然昆¶
弟忻來集童稚满眼前適意在無事携手望秋田南嶺¶
横爽氣高林遶遥阡野廬不鋤理翳翳起荒烟名秩斯¶
逾分廉退愧不全巳想平門路晨&KR0016;復言旋¶
　　授衣還田里¶
<pb:KR4c0033_SBCK_006-5b>¶
公門懸甲令澣濯遂其私晨起懐愴恨野田寒露時氣¶
收天地廣風凄草木衰山明始重疊川淺更逶迤烟火¶
生閭里禾黍積東菑終然可樂業時節一來斯¶
　　夕次盱眙縣¶
落㠶逗淮鎮停舫臨孤驛浩浩風起波&KR0115;&KR0115;日沉夕人¶
歸山郭暗鴈下蘆洲白獨夜憶秦關聽鐘未眠客¶
　　春月觀省屬城始憩東西林精舎¶
因時省風俗布惠迨高年建隼出潯陽整駕遊山川白¶
雲歛晴壑群峯列遥天&KR0706;﨑石門狀杳靄香爐烟榛荒¶
屢&KR0482;罣逼側殆覆顛方臻釋氏廬時物屢華妍曇遠昔¶
經始於兹閟幽玄東西竹林寺灌注寒澗泉人事旣云¶
<pb:KR4c0033_SBCK_006-6a>¶
泯歲月復巳綿殿宇餘丹紺磴閣峭欹懸佳士亦棲息¶
善身絶塵緣今我䝉朝&KR0009;教化敷里𨞬道妙苟爲得出¶
處理無偏心當同所尚跡豈辭&KR0414;牽¶
　　自蒲塘驛廽駕經歴山水¶
館宿風雨滯始晴行蓋轉潯陽山水多草木俱紛衍﨑¶
嶇緣碧澗蒼翠踐苔蘚高𣗳夾潺湲崩石横隂巘野杏¶
依寒拆餘雲冒嵐淺性愜形豈勞境殊路遺緬憶昔終¶
南下佳遊亦屢展時禽下流暮紛思何由遣¶
　　山行積雨歸途始霽¶
&KR0259;轡窮登降隂雨遘二旬但見白雲合不覩巖中春急¶
澗豈易掲峻途良難遵深林猿聲冷沮洳虎跡新始霽¶
<pb:KR4c0033_SBCK_006-6b>¶
升陽景山水閱清晨雜花積如霧百卉萋巳陳鳴騶屢¶
驤首歸路自忻忻¶
　感歎三十二首¶
　　傷逝(此後歎逝哀傷十九首盡同/德精舎舊居傷懷時所作)¶
染白一爲黑焚木盡成灰念我室中人逝去亦不廽結¶
髪二十載賔敬如始來提携屬時屯契闊憂患災柔素¶
亮爲表禮章夙所該仕公不及私百事委令才一旦入¶
閨門四壁满塵埃斯人旣巳矣觸物但傷摧單居移時¶
節泣涕撫嬰孩知妄謂當遣臨感要難裁夢想忽如睹¶
驚起復徘&KR0422;此心良無巳遶屋生蒿萊¶
　　徃富平傷懐¶
<pb:KR4c0033_SBCK_006-7a>¶
晨起凌嚴霜慟哭臨素帷駕言百里塗惻愴復何爲昨¶
者仕公府屬城常載馳出門無所&KR0104;返室亦熈熈今者¶
掩筠扉但聞童稚悲丈夫須出入顧爾内無依衘恨巳¶
酸骨何况苦寒時單車路蕭條廽首長逶遲飄風忽截¶
野嘹唳鴈起飛昔時同徃路獨徃今詎知¶
　　出還¶
昔出喜還家今還獨傷意入室掩無光衘哀寫虗位悽¶
悽動幽幔寂寂驚寒吹㓜女復何知時來庭下戯咨嗟¶
日復老錯莫身如&KR0009;家人勸我飡對案空垂淚¶
　　冬夜¶
杳杳日云夕鬰結誰爲開單衾自不暖霜霰巳皚皚晚¶
<pb:KR4c0033_SBCK_006-7b>¶
歲淪夙志驚鴻感深哀深哀當何爲桃李忽凋摧帷帳¶
徒自設𡨕寞豈復來平生雖恩重遷去託窮埃抱此女¶
曹恨顧非高世才振衣中夜起河漢尚徘&KR0422;¶
　　送終¶
奄忽逾時節日月𫉬其良蕭蕭車馬悲祖載發中堂生¶
平同此居一旦異存亡斯須亦何益終復委山岡行出¶
國南門南望欎蒼蒼日入乃云造慟哭宿風霜晨遷俯¶
玄廬臨訣但遑遑方當永潜翳仰視白日光俯仰遽終¶
畢封𣗳巳荒凉獨留不得還欲去結中腸童稚知所失¶
啼號捉我裳即事猶倉卒歲月始難忘¶
　　除日¶
<pb:KR4c0033_SBCK_006-8a>¶
思懐耿如昨季月巳云暮忽驚年復新獨恨人成故冰¶
池始泮緑梅楥還飘素淑景方轉延朝朝自難度¶
　　對芳𣗳¶
迢迢芳園𣗳列映清池曲對此傷人心還如故時緑風¶
條灑餘靄露葉承新旭佳人不再攀下有徃來躅¶
　　月夜¶
皓月流春城華露積芳草坐念綺窓空翻傷清景好清¶
景終&KR0002;斯傷多人自老¶
　　歎楊花¶
空蒙不自定况值暄風度舊賞逐流年新愁忽盈素纔¶
縈下苑曲稍滿東城路人意有悲歡時芳獨如故¶
<pb:KR4c0033_SBCK_006-8b>¶
　　過昭國里故第¶
不復見故人一來過故宅物變知景暄心傷覺時寂池¶
荒野筠合庭緑幽草積風散花意謝鳥還山光夕宿昔¶
方同賞詎知今念昔緘室在東廂遺器不忍覿柔翰全¶
分意芳巾尚染澤殘工委筐篋餘素經刀尺收此還我¶
家將還復愁惕永絶携手歡空存舊行迹㝠𡨕獨無語¶
杳杳將何適唯思今古同時緩傷與戚¶
　　夏日¶
巳謂心苦傷如何日方永無人不晝&KR0230;獨坐山中靜悟¶
澹將遣慮學空庻遺境積俗易爲侵愁來復難整¶
　　端居感懐¶
<pb:KR4c0033_SBCK_006-9a>¶
沉沉積素抱婉婉屬之子永日獨無言忽驚振衣起方¶
如在幃室復悟永終巳稚子傷恩絶盛時&KR0002;流水暄凉¶
同寡趣朗晦俱無理寂性常喻人滯情今在巳空房欲¶
云暮巢鷰亦來止夏木遽成隂緑苔誰復履感至竟何¶
方幽獨長如此¶
　　悲紈扇¶
非關秋節至詎是恩情改掩嚬人巳無委篋凉空在何¶
言永不發暗使銷光彩¶
　　閒齋對雨¶
幽獨自盈抱隂淡亦連朝空齋對高𣗳踈雨共蕭條巢¶
鷰翻泥濕蕙花依砌消端居念徃事倐忽苦驚飈¶
<pb:KR4c0033_SBCK_006-9b>¶
　　林園晚霽¶
雨歇見青山落日照林園山夕烟鳥亂林清風景翻提¶
携唯子弟蕭散在琴言同遊不同意耿耿獨傷魂寂寞¶
鐘巳盡如何還入門¶
　　秋夜二首¶
庭𣗳轉蕭蕭隂蟲還戚戚獨向高齋眠夜聞寒雨滴微¶
風時動牗殘燈尚留壁惆悵平生懐偏來委今夕¶
霜露巳凄漫星漢復昭囬朔風中夜起驚鴻千里來蕭¶
條凉葉下寂寞清砧哀歲晏仰空宇心事&KR0002;寒灰¶
　　感夢¶
歳月轉蕪漫形影長寂寥髣髴覯微夢感歎起中宵綿¶
<pb:KR4c0033_SBCK_006-10a>¶
思靄流月驚魂颯廽飈誰念兹夕永坐令顔𩯭彫¶
　　同德精舎舊居傷懷¶
洛京十載别東林訪舊扉山河不可望存殁意多違時¶
遷跡尚在同去獨來歸還見窓中鴿日暮遶庭飛¶
　　悲故交¶
白璧衆求瑕素&KR0093;易成汙萬里顚沛還高堂巳長暮積¶
憤方盈抱纒哀忽逾度念子從此終黄泉竟誰訴一爲¶
時事感豈獨平生故唯見荒丘原野草塗朝露¶
　　張彭州前與緱氏馮少府各惠&KR0009;一篇多故未荅¶
　　　張巳云殁因追哀叙事兼遠簡馮生¶
君昔掌文翰西垣復石渠朱衣乘白馬輝光照里閭余¶
<pb:KR4c0033_SBCK_006-10b>¶
時忝南省接燕媿空虚一别守兹郡蹉跎歲再除常懷¶
關河表永日簡牘餘郡中有方塘凉閣對紅蕖金玉蒙¶
遠貺篇詠見吹嘘未荅平生意巳殁九原居秋風吹&KR0230;¶
門長慟涕漣如覆視緘中字奄爲昔人書髪𩯭巳云白¶
交友日彫踈馮生遠同恨憔悴在田廬¶
　　東林精舎見故殿中鄭侍御題詩追舊書情涕泗¶
　　　橫集因&KR0009;呈閻灃州馮少府¶
仲月景氣佳東林一登歷中有故人詩凄凉在高壁精¶
思長懸世音容巳歸寂墨澤傳灑餘磨滅親翰跡平生¶
忽如夢百事皆成昔結&KR0016;京華年揮文篋笥積朝廷重¶
英彦時軰分珪璧永謝栢梁陪獨闕金門籍方嬰存殁¶
<pb:KR4c0033_SBCK_006-11a>¶
感豈暇林泉適雨餘山景寒風散花光夕新知雖滿堂¶
故情誰能覿唯當同時友緘&KR0009;空悽慼¶
　　同李二過亡友鄭子故第(李與之故/非予所識)¶
客車名未滅没世恨應長斜月知何照幽林判自芳故¶
人驚逝水寒雀噪空墻不是平生舊遺蹤要可傷¶
　　話舊(亭中對兄姊話蘭陵崇賢/懷眞巳來故事泫然而作)¶
存亡三十載事過悉成空不惜霑衣淚併話一宵中¶
　　至開化里夀春公故宅¶
寧知府中吏故宅一徘&KR0422;歴階存徃敬瞻位泣餘哀廢¶
井没荒草隂牗生緑苔門前車馬散非復昔時來¶
　　睢陽感懐¶
<pb:KR4c0033_SBCK_006-11b>¶
豺虎犯天綱昇平無内備長驅隂山卒畧踐三河地張¶
侯本忠烈濟世有深智堅壁梁宋間遠籌吳楚利窮年¶
方絶輸鄰援皆携貳使者哭其庭救兵終不至重圍雖¶
可越藩翰諒難棄饑喉待危巢懸命中路墜甘從鋒刃¶
斃莫奪堅貞志宿將降賊庭儒生獨全義空城唯白骨¶
同徃無賤貴哀哉豈獨今千載當戯欷¶
　　廣德中洛陽作¶
生長太平日不知太平歡今還洛陽中感此方苦酸飲¶
藥本攻病毒腸翻自殘王師渉河洛玉石俱不完時節¶
屢遷斥山河長鬰盤蕭條孤烟絶日入空城寒蹇劣乏¶
高歩緝遺守微官西懐咸陽道躑躅心不安¶
<pb:KR4c0033_SBCK_006-12a>¶
　　閶門懷古¶
獨鳥下高𣗳遥知吳苑園凄凉千古事日暮𠋣閶門¶
　　感事¶
霜雪皎素&KR0093;何意墜墨池青蒼猶可濯黑色不可移女¶
工再三歎委棄當此時歲寒雖無褐機杼誰肯施¶
　　感鏡¶
鑄鏡廣陵市菱花匣中發宿昔嘗許人鏡成人巳沒如¶
冰結圓噐類璧無&KR0093;髮形影終不臨清光殊不歇一感¶
平生言松枝挂秋月¶
　　嘆白髪¶
還同一葉落對此孤鏡暁&KR0093;縷乍難分楊花復相繞時¶
<pb:KR4c0033_SBCK_006-12b>¶
役人易衰吾年白猶少¶

韋刺史詩集卷第六¶
