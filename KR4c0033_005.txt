# -*- mode: mandoku-view; -*-
#+TITLE: 韋刺史詩集
#+DATE: 2015-09-11 08:05:26.375011
#+PROPERTY: ID KR4c0033
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0555-005韋江州集-卷第五.
<pb:KR4c0033_SBCK_005-1a>¶
韋刺史詩集卷第五¶
　　　唐江州刺史韋應物著明尚書户部郎華雲校¶
　酬荅五十六首¶
　　期盧嵩枉書稱日暮無馬不赴以詩荅¶
佳期不可失終願枉衡門南陌人猶度西林日未昏庭¶
前空&KR0029;杖花裏獨留尊莫道無來駕知君有短轅¶
　　任洛陽丞荅前長安田少府問¶
相逢且對酒相問欲何如數歲猶卑吏家人&KR0015;著書吿¶
歸應未得榮宦又知踈日日生春草空令憶舊居¶
　　假中枉盧二十二書亦稱卧疾兼訝李二久不訪¶
　　　問以詩荅書因以&KR0231;李二¶
<pb:KR4c0033_SBCK_005-1b>¶
微官何事勞趨走服藥閒眠飬不才花裏棋盤憎鳥汚¶
枕邉書卷訝風開故人問訊緣同病芳月相思阻一杯¶
應笑王戎成俗物遥持麈尾獨徘&KR0422;¶
　　酬盧嵩秋夜見&KR0009;五韻¶
喬木生夜凉月華滿前墀去君咫尺地勞君千里思素¶
秉棲遁志况貽招隱詩坐見林木榮願赴滄洲期何能¶
待歲晏携手當此時(盧詩云歲晏/以爲期之句)¶
　　酬鄭户曹驪山感懐¶
蒼山何鬰盤飛閣凌上清先帝昔好道下元朝百靈白¶
雲巳蕭條麋鹿但縱横泉水今尚暖舊林亦青青我念¶
綺襦歲扈從當太平小臣職前驅馳道出㶚亭翻翻日¶
<pb:KR4c0033_SBCK_005-2a>¶
月旗殷殷鼙皷聲萬馬自騰驤八駿按轡行日出烟嶠¶
緑氛氲麗層甍登臨起遐想沐浴歡聖情朝燕詠無事¶
時豐賀國禎日和絃管音下使萬室聽海内湊朝貢賢¶
愚共歡榮合沓車馬喧西聞長安城事往世如&KR0009;感深¶
迹所經申章報蘭藻一望雙涕零¶
　　荅李澣三首¶
&KR0012;客逢春暮緘情&KR0009;舊遊海隅人使遠書到洛陽秋¶
馬卿猶有壁漁父自無家想子今何處扁舟隱荻花¶
林中觀易罷溪上對鷗閒楚俗饒辭客何人最往還¶
　　酬柳郎中春日歸揚州南郭見别之作¶
廣陵三月花正開花裏逢君醉一廽南北相過殊不遠¶
<pb:KR4c0033_SBCK_005-2b>¶
暮潮從去早潮來¶
　　酬豆盧倉曹題庫壁見示¶
掾局勞才子新詩動洛川運籌知决勝聚米似論&KR0065;宴¶
罷常分&KR0016;晨趨又比肩莫嗟年&KR0066;改郎署定推先¶
　　酬李儋¶
開門臨廣陌旭旦車駕喧不見同心友徘&KR0422;憂且煩都¶
城二十里居在艮與坤人生所各務乖闊累朝昏湛湛¶
尊中酒青青芳&KR0035;園緘情未及發先此枉璵璠邁世超¶
高躅尋流得真源明當策疲馬與子同&KR0015;言¶
　　酬元偉過洛陽夜燕¶
三載&KR0009;關東所歡皆遠違思懐方耿耿忽得覯容輝親¶
<pb:KR4c0033_SBCK_005-3a>¶
燕在良夜歡携闢中闈問我猶杜門不能奮高飛明燈¶
照四隅炎炭正可依清觴雖云酌所媿乏珍肥晨裝復¶
當行寥落星巳稀何以慰心曲佇子西還歸¶
　　酬韓質舟行阻凍¶
晨坐枉嘉藻持此慰&KR0230;興中&KR0023;辛苦奏長河結隂冰皓¶
曜群玉發淒清&KR0012;景凝至柔反成堅造化安可恒方舟¶
未得行鑿飮空兢兢苦寒彌時節待泮豈所能何必渉¶
廣川荒衢且升騰殷勤宜中意庻用逹吾朋¶
　　李博士弟以余罷官居同德精舎共有伊陸名山¶
　　　之期久而未去枉詩見問中云宋生昔登覧末¶
　　　云那能顧蓬蓽直&KR0009;鄙懐聊以為荅¶
<pb:KR4c0033_SBCK_005-3b>¶
&KR0004;夏息衆緣雙林對禪客枉兹芳蘭藻促我幽人策&KR0115;¶
搜啓前哲逸句陳往迹髣髴陸渾南迢逓千峯碧從來¶
遲高駕自顧無物役山水心所娯如何更朝夕晨興渉¶
清洛訪子高陽宅莫言往來踈駑馬知阡陌¶
　　&KR0009;酬李博士永寜主簿叔㕔見待¶
解鞅先㡬日&KR0323;曲見新詩定向公堂醉遥憐獨去時葉¶
霑寒雨落鐘度遠山遲晨策巳云整當同林下期¶
　　荅令狐工曹獨&KR0012;兵曹聯&KR0016;暮歸望山見&KR0009;¶
共愛靑山住近南行牽吏役背&KR0031;驂枉書獨宿對流水¶
遥羡歸時滿夕嵐¶
　　荅李博士¶
<pb:KR4c0033_SBCK_005-4a>¶
休沐去人逺高齋出林杪晴山多碧峯顥氣疑秋曉端¶
居喜良友枉使千里路緘書當夏時開緘時巳度簷雛¶
巳颻颺荷露方蕭颯夢遠竹窻幽行稀蘭徑合舊居共¶
南北往來只如昨問君今爲誰曰夕度清洛¶
　　荅劉西曹(時爲京/兆功曹)¶
公館夜云寂微凉群&KR0035;秋西曹得時彦華月共淹留長¶
嘯舉清觴志氣誰與儔千齡事雖邈俯念忽巳周篇翰¶
如雲興京洛頗優遊詮文不獨占理妙即同流淺劣見¶
推許恐爲識者尤空慙文璧贈日夕不能酬¶
　　荅貢士黎逢(時任京/兆功曹)¶
茂才方上逹諸生安可希栖神澹物表渙汗布令詞如¶
<pb:KR4c0033_SBCK_005-4b>¶
彼崑山玉本自有光輝鄙人徒區區稱嘆亦何爲彌月¶
曠不接公門但驅馳蘭章忽有贈持用慰所思不見心¶
尚宻况當相見時¶
　　荅韓庫部(協)¶
良玉表貞度麗藻頗爲工名列金閨籍心與素士同日¶
晏下朝來車馬自生風清宵有佳興皓月直南宫矯翮¶
方上征顧我邈忡忡豈不願攀舉執事府庭中智乖時¶
亦蹇才大命爲通還當以道推解組守蒿蓬¶
　　荅崔主簿倬¶
朗月分林靄遥管動離聲故驩良巳阻空宇澹無情窈¶
窕雲鴈沒蒼茫河漢横蘭章不可荅冲&KR0109;徒自盈¶
<pb:KR4c0033_SBCK_005-5a>¶
　　荅徐秀才¶
&KR0610;鈍謝貞器時秀猥見稱豈如白玉仙方與紫霞升清¶
詩舞艶雪&KR0012;抱瑩玄冰一枝非所貴懐書思武陵¶
　　荅東林道士¶
紫閣西&KR0065;第幾峯茅齋夜雪虎行踪遥看黛色知何處¶
欲出山門尋暮鐘¶
　　荅長寜令楊轍¶
皓月升林表公堂滿清輝嘉賔自遠至觴飮夜何其宰¶
邑視京縣歸來無寸資瓌文溢衆寳雅正得吾師廣川¶
含澄瀾芳&KR0035;擢華滋短才何足數枉贈媿妍詞歡盻良¶
見屬素懐亦巳披何意雲栖翰不嫌蓬艾卑但恐河漢¶
<pb:KR4c0033_SBCK_005-5b>¶
没囬車首路岐¶
　　荅馮魯秀才¶
晨坐枉瓊藻知子返中林澹然山景晏泉谷響幽禽髣¶
髴謝塵跡逍遥舒道心顧我腰間綬端爲華髪侵簿書¶
勞應對篇翰曠不尋薄田失鋤耨生苗安可任徒令慙¶
所問想望東山岑¶
　　荅崔主簿問兼簡温上人¶
緣情生衆累晚晤依道流諸境一巳寂了將身世浮閒¶
居澹無味忽復四時周靡靡芳草積稍稍新篁抽即此¶
抱餘素塊然誠寡儔自適一忻意愧蒙君子憂¶
　　清都觀荅㓜遐¶
<pb:KR4c0033_SBCK_005-6a>¶
逍遥仙家子日夕朝玉皇興高清露沒渇飮&KR0806;華漿解¶
組一來&KR0323;披衣拂天香粲然顧我&KR0015;緑簡發新章泠泠¶
如玉音馥馥&KR0002;蘭芳浩意坐盈此月華殊未央却念諠¶
譁日何由得清凉踈松抗高殿宻竹隂長廊榮名等糞¶
土携手隨風翔¶
　　善福精舎荅韓司録清都觀會宴見憶¶
弱志厭衆紛抱素&KR0009;精廬皦皦仰時彦悶悶(平/聲)獨爲愚¶
之子亦辭秩高蹤罷馳驅忽因西飛禽贈我以瓊琚始¶
表仙都集復言歡樂殊人生各有因契闊不&KR0023;俱一來¶
田野中日與人事踈水木澄秋景逍遥清賞餘枉駕懷¶
前諾引領豈斯須無爲便高翔邈矣不可迂¶
<pb:KR4c0033_SBCK_005-6b>¶
　　荅長安丞裴稅¶
出身忝時士於世本無機爰以林壑趣遂成頑鈍姿臨¶
流意巳凄采菊露未晞舉頭見秋山萬事都&KR0002;遺獨踐¶
幽人蹤邈將親友違髦士佐京邑懐念枉貞詞久雨積¶
幽抱清尊宴良知從容操劇務文翰方見推安能戢羽¶
翼顧此林栖時¶
　　奉酬處士叔見示¶
挂纓守貧賤積雪卧郊園叔父親降趾壷觴携到門高¶
齋樂燕罷清夜道心存即此同䟽氏可以一忘言¶
　　荅庫部韓郎中¶
高士不覉世頗將榮辱齊適委華冕去欲還幽林栖雖¶
<pb:KR4c0033_SBCK_005-7a>¶
懐承眀戀忻與物累睽逍遥觀運流誰復識端倪而我¶
豈高致偃息平門西愚者世所遺沮溺共耕犂風雪積¶
深夜園田掩荒蹊幸䝉相思札欵曲期見携¶
　　荅暢校書當¶
偶然棄官去投跡在田中日出照茅屋園林養愚蒙雖¶
云無一資尊酌會不空且忻百榖成仰嘆造化功出入¶
與民伍作事靡不同時伐南澗竹夜還澧水東貧蹇自¶
成退豈爲高人蹤覽君金玉篇彩色發我容日日欲爲¶
報方春已徂冬¶
　　荅崔都水¶
深夜竹庭雪&KR0012;燈案上書不遇無爲化誰復得閒居¶
<pb:KR4c0033_SBCK_005-7b>¶
　　酬令狐司録善福精舎見贈¶
野寺望山雪空齋對竹林我以養愚地生君道者心¶
　　灃上精舎荅趙氏外生伉¶
遠跡出塵表寓身&KR0031;&KR0035;林如何小子伉亦有超世心擔¶
書從我遊携手廣川隂雲開夏郊緑景晏青山沉對榻¶
遇清夜獻詩合雅音所推苟禮數於性道豈深隱拙在¶
冲黙經世昧古今無爲率爾言可以致華簪¶
　　荅趙氏生伉¶
暫與雲林别忽陪鴛鷺翔看山不得去知爾獨相望¶
　　荅端¶
郊原夏雨歇閒院緑隂生職事方無効幽賞獨違情物¶
<pb:KR4c0033_SBCK_005-8a>¶
色坐如見離抱悵多盈况感夕凉氣聞此亂蟬鳴¶
　　荅史館張學士同柳庻子學士集賢院看花見&KR0009;¶
　　　兼呈柳學士¶
班楊秉文史對院自爲憐餘香掩閣去遲日看花頻似¶
雪飄閶闔從風&KR0039;近臣南宫有芳&KR0035;不並禁垣春¶
　　荅王郎中¶
卧閤枉芳藻覽㫖悵秋晨守郡猶覉寓無以慰嘉賔野¶
曠歸雲盡天清暁露新池荷凉巳至窻梧落漸頻風物¶
殊京國邑里但荒榛賦繁屬軍興政拙媿斯人髦士久¶
臺閣中路一漂淪歸當列盛朝豈念卧淮濵¶
　　荅崔都水¶
<pb:KR4c0033_SBCK_005-8b>¶
亭亭心中人迢迢居秦關常緘素札去適枉華章還憶¶
在灃郊時携手望秋山久嫌官府勞初喜罷秩閒終年¶
不事業&KR0230;食長慵頑不知何爲來名籍挂郎間攝衣辭¶
田里華簮耀頽顔&KR0114;居又依仁日夕正追攀牧人本無¶
術命至苟復遷離念積歲序歸途&KR0396;山川郡齋有佳月¶
園林含清泉同心不在宴尊酒徒盈前覽君陳迹遊詞¶
意俱凄妍忽忽巳終日將酬不能宣甿稅况重疊公門¶
極熬煎責逋甘首免歲晏當歸田勿厭守窮轍慎爲名¶
所牽¶
　　荅王卿送别¶
去馬嘶春草歸人立夕陽元知數日别要使兩情傷¶
<pb:KR4c0033_SBCK_005-9a>¶
　　荅裴丞說歸京所獻¶
執事頗勤久行去亦傷乖家貧無僮僕吏卒升&KR0230;齋衣¶
服藏内篋藥草曝前階誰復知次第&KR0500;落且安排還期¶
在歲晏何以慰吾懷¶
　　荅裴處士¶
遺民愛精舎乘犢入青山來署高陽里不遇白衣還禮¶
賢方化俗聞風自欵關况子逸群士栖息蓬蒿間¶
　　荅楊奉禮¶
多病守山郡自得接嘉賔不見三四日曠&KR0002;十餘旬臨¶
觴獨無味對榻巳生塵一咏舟中作灑雪忽驚新烟波¶
見樓旅景物具昭陳秋塘唯落葉野寺不逢人白事廷¶
<pb:KR4c0033_SBCK_005-9b>¶
吏簡閒居文墨親高天池閣靜寒菊霜露頻應當整&KR0012;¶
棹歸來展殷勤¶
　　荅端¶
坐憶故園人巳老寧知遠郡鴈還來長瞻西北是歸路¶
獨上城樓日㡬廽¶
　　荅僴奴重陽二甥(僴奴趙氏甥伉/重陽崔氏甥播)¶
棄職曾守拙翫幽遂忘喧山澗依磽塉竹&KR0035;䕃清源貧¶
居烟火絶歲熟梨&KR0037;繁風雨飄茅屋蒿草沒&KR0050;園群屬¶
相歡悅不覺過朝昏有時看禾黍落日上秋原飮酒任¶
眞性揮筆肆狂言一朝忝蘭省三載居遠藩復與諸弟¶
子篇翰毎相敦西園休習射南池對芳尊山藥經雨碧¶
<pb:KR4c0033_SBCK_005-10a>¶
海榴凌霜翻念爾不同此悵然復一論重陽守故家僴¶
子旅湘沅俱有緘中藻惻惻動離魂不知何日見衣上¶
涙空存¶
　　荅重陽¶
省札陳徃事愴憶數年中一身朝北闕家累守田農望¶
山亦臨水暇日毎來同性情一踈散園林多清風忽復¶
隔淮海夢想在灃東病來經時節起見秋塘空城郭連¶
榛嶺鳥雀噪溝叢坐使驚霜&KR0066;撩亂巳如蓬¶
　　酬劉侍郎使君¶
瓊&KR0035;凌霜雪蔥蒨如芳春英賢雖出守本自玉階人宿¶
昔陪郎署出入仰清塵孰云俱列郡比德豈爲隣風雨¶
<pb:KR4c0033_SBCK_005-10b>¶
飄海氣清凉悅心神重門深夏晝賦詩延衆賔方以歲¶
月舊毎蒙君子親繼作郡齋什遠贈荆山珍高閒庻務¶
理遊眺景物新朋友亦遠集燕酌在佳辰始唱巳慙拙¶
將酬益難伸濡毫意僶俛一用寫悁勤¶
　　　附録顧十二左遷過韋蘇州房杭州韋睦州三¶
　　　　使君皆有郡中燕集詩辭章高麗鄙夫之所¶
　　　　仰慕顧生旣至留連&KR0015;語因亦成篇以繼三¶
　　　　君子之風焉　信州刺史劉太眞¶
　寵至乃不驚罪及非無由奔迸歷畏途緬邈赴偏陬¶
　牧此彫弊甿屬當賦歛秋夙興諒無&KR0024;旬暇焉敢休¶
　前日懷友生獨登城上樓迢迢西北望遠思不可收¶
<pb:KR4c0033_SBCK_005-11a>¶
　今日車&KR0016;來曠然銷人憂晨迎東齋飯晚度南溪遊¶
　以我碧流水泊君清翰舟莫將遷客程不爲勝境留¶
　飛札謝三守斯篇希見酬¶
　　荅令狐侍郎¶
一凶廼一吉一是復一非孰能逃斯理亮在識其微三¶
黜故無愠高賢當庻㡬但以親交戀音容邈難希况惜¶
别離久俱忻藩守歸朝晏方陪厠山川又乖違吳門冒¶
海霧峽路凌連磯同㑹在京國相望涕沾衣明時重英¶
才當復列彤闈白玉雖塵垢拂拭還光輝¶
　　　附録硤州旅舎奉懷蘇州韋郎中(公頻有尺書/頗積離鄕之)¶
(思)令狐峘¶
<pb:KR4c0033_SBCK_005-11b>¶
　儒服學從政遂爲塵事嬰衘命東復西孰堪異鄕情¶
　懷禄且懷恩策名敢逃名羡彼農畒人白首親友幷¶
　江山入秋氣草木彫晚榮方塘寒露凝旅館凉飈生¶
　懿交守東吳夢想聞頌聲雲水方浩浩離憂何時平¶
　　酬張協律¶
昔人鬻舂地今人復一賢屬余藩守日方君卧病年麗¶
思阻文宴芳蹤闕賔筵經時豈不懐欲徃事屢牽公府¶
適煩倦開緘瑩新篇非將握中寳何以比其妍感兹棲¶
寓詞想復痾瘵&KR0414;空宇風霜交幽居情思綿當以貧非¶
病孰云白未玄邑中有其人憔悴即我愆由來牧守重¶
英俊得薦延匪人等鴻毛斯道何由宣遭時無早晚藴¶
<pb:KR4c0033_SBCK_005-12a>¶
器俟良緣觀文心未衰勿藥疾當痊晨期簡牘罷馳慰¶
子冲然¶
　　荅秦十四校書¶
知掩山扉三十秋魚鬚翠碧棄牀頭莫道謝公方在郡¶
五言今日爲君休¶
　　　附録即事奉呈郎中使君¶
　　　　　東海釣客試秘書省校書郎秦系¶
　久卧雲間巳息機青&KR0129;忽著狎鷗飛詩興到來無一¶
　事郡中今有謝玄暉¶
　　荅賔¶
斜月&KR0138;鍳帷凝霜偏冷枕持情須耿耿故作單牀&KR0230;¶
<pb:KR4c0033_SBCK_005-12b>¶
　　荅鄭&KR0016;曹重九日求橘¶
憐君卧病思新橘試摘猶酸亦未黄書後欲題三百顆¶
洞庭須待满林霜¶
　　奉賀聖製重陽日賜宴¶
聖心憂萬國端居在穆清玄功致海晏錫燕表文明恩¶
屬重陽節雨應此時晴寒菊生池苑高&KR0035;出宫城捧藻¶
千官處垂戒百王程復覩開元日臣愚獻頌聲¶
　　和吳舎人早春歸沐西亭言志¶
暁漏戒中禁清香肅朝衣一門雙掌誥伯侍仲言歸亭¶
高性情曠職宻交遊稀賦詩樂無事解帶偃南扉陽春¶
美時澤旭霽望山暉幽禽響未轉東原緑猶微名雖列¶
<pb:KR4c0033_SBCK_005-13a>¶
仙爵心巳遺塵機即事同巖隱聖渥良難違¶
　　奉和張大夫戯示青山郎¶
天生逸世姿竹馬不曾&KR0016;覽卷冰將釋援毫露欲垂金¶
貂傳㡬葉玉&KR0035;長新枝榮禄何妨早甘羅亦小兒¶
　　荅河南李士巽題香山寺¶
洛都遊宦日少年携手行投杯起芳席總轡振華纓關¶
塞有佳氣巖開伊水清攀林憇佛寺登高望都城蹉跎¶
二十載世務各所營兹賞長在夢故人安得并前歲守¶
九江恩召赴咸京因塗再登歷山河屬晴明寂寞僧侣¶
少蒼茫林木成墻宇或崩剥不見舊題名舊遊况存殁¶
獨此淚交横交横誰與同書壁貽友生今兹守吳郡綿¶
<pb:KR4c0033_SBCK_005-13b>¶
思方未平子復經陳迹一感我深情逺蒙惻愴篇中有¶
金玉聲反覆終難荅金玉尚爲輕¶
　　荅故人見諭¶
素寡名利心自非周圓器徒以歲月資屢蒙藩條&KR0009;時¶
風重書札物情敦貨遺機杼十縑單慵踈百函愧常&KR0018;¶
交親責且爲一官累况本&KR0500;落人歸無置錐地省己巳¶
知非枉書見深致雖欲効區區何由枉其志¶
　　酬閻員外陟¶
寒夜阻良覿叢竹想幽居虎符予己誤金丹子何如燕¶
集觀農暇笙歌聽訟餘雖蒙一言教自愧道情踈¶
　逢遇七首¶
<pb:KR4c0033_SBCK_005-14a>¶
　　長安遇馮著¶
客從東方來衣上㶚陵雨問客來何爲采山因買斧&KR0115;¶
&KR0115;花正開颺颺燕新乳昨别今巳春&KR0066;&KR0093;生㡬縷¶
　　將發楚州經寳應縣訪李二忽於州館相遇月夜¶
　　　書事因簡李寳應¶
&KR0012;舟欲夜發秪爲訪情人此地忽相遇留連意更新停¶
杯嗟别久對月言家貧一問臨卭令如何待上賔¶
　　廣陵遇孟九雲卿¶
雄藩本帝都遊士多俊賢夾河&KR0035;鬰鬰華館千里連新¶
知雖满堂中意頗未宣忽逢翰林友歡樂斗酒前高文¶
激頽波四海靡不傳西施且一笑衆女安得妍明月滿¶
<pb:KR4c0033_SBCK_005-14b>¶
淮海哀鴻逝長天所念京國遠我來君欲還¶
　　淮上遇洛陽李主簿¶
結茅臨古渡卧見長淮流窻裏人將老門前&KR0035;巳秋寒¶
山獨過鴈暮雨遠來舟日夕逢歸客那能忘舊遊¶
　　路逢崔元二侍御避馬見招以詩戯贈¶
一臺稱二妙歸路望行塵俱是攀龍客空爲避馬人見¶
招翻跼蹐相問良殷勤日日吟趨府彈冠豈有因¶
　　逢楊開府¶
少事武皇帝無頼恃恩私身作里中横家藏亡命兒朝¶
提樗蒲局暮&KR0060;東隣&KR0078;司隸不敢捕立在白玉墀驪山¶
風雪夜長楊羽獵時一字都不識飮酒肆頑癡武皇升¶
<pb:KR4c0033_SBCK_005-15a>¶
仙去憔悴&KR0013;人欺讀書事巳晚把筆學題詩兩府始收¶
跡南宫謬見推非才果不容出守撫&KR1137;&KR0660;忽逢楊開府¶
論舊涕俱垂坐客何由識唯有故人知¶
　　休暇日訪王侍御不遇¶
九日驅馳一日閒尋君不遇又空還恠來詩思清人骨¶
門對寒流雪满山¶
　　因省風俗訪道士姪不見題壁¶
去年澗水今亦流去年杏花今又折山人歸來問是誰¶
還是去年行春客¶
韋刺史詩集卷苐五¶
<pb:KR4c0033_SBCK_005-15b>¶
